---
title: "(How to) การมีอิสรภาพทางการเงิน มันมีอยู่นะ"
description: "วันนี้ว่างๆสมองโล่งๆ มานั่งแชร์มุม How to อิสรภาพทางการเงินกันหน่อย มีคนถามมาเลยถือโอกาสแชร์ให้คนอื่นด้วยเลย เมื่อก่อนไม่เชื่อว่ามันมีอยู่ เคยโดนแย้งมาว่ามันมีอยู่จริง จำไม่ได้ว่าพี่หนูเนยหรือป่าว…"
date: "2018-09-30T16:28:01.129Z"
categories: 
  - Inspiration
  - Finance
  - Freedom
  - Lifestyle

published: true
canonical_link: https://blog.nextzy.me/%E0%B8%82%E0%B8%AD%E0%B9%81%E0%B8%81%E0%B9%89%E0%B8%95%E0%B8%B1%E0%B8%A7-how-to-%E0%B8%81%E0%B8%B2%E0%B8%A3%E0%B8%A1%E0%B8%B5%E0%B8%AD%E0%B8%B4%E0%B8%AA%E0%B8%A3%E0%B8%A0%E0%B8%B2%E0%B8%9E%E0%B8%97%E0%B8%B2%E0%B8%87%E0%B8%81%E0%B8%B2%E0%B8%A3%E0%B9%80%E0%B8%87%E0%B8%B4%E0%B8%99-%E0%B8%A1%E0%B8%B1%E0%B8%99%E0%B8%A1%E0%B8%B5%E0%B8%AD%E0%B8%A2%E0%B8%B9%E0%B9%88%E0%B8%99%E0%B8%B0-6aee6be6c241
redirect_from:
  - /ขอแก้ตัว-how-to-การมีอิสรภาพทางการเงิน-มันมีอยู่นะ-6aee6be6c241
---

![Photo by [Victor Rodriguez](https://unsplash.com/photos/pWOdBS_l9LQ?utm_source=unsplash&utm_medium=referral&utm_content=creditCopyText) on [Unsplash](https://unsplash.com/search/photos/freedom?utm_source=unsplash&utm_medium=referral&utm_content=creditCopyText)](./asset-1)

วันนี้ว่างๆสมองโล่งๆ มานั่งแชร์มุม How to อิสรภาพทางการเงินกันหน่อย มีคนถามมาเลยถือโอกาสแชร์ให้คนอื่นด้วยเลย

เมื่อก่อนไม่เชื่อว่ามันมีอยู่ เคยโดนแย้งมาว่ามันมีอยู่จริง จำไม่ได้ว่าพี่หนูเนยหรือป่าว แต่คิดว่าใช่ ผมก็หาคำตอบมาเรื่อยๆจนเกิดบทความนี้

---

เดี๋ยวนิยามคำว่าอิสรภาพทางการเงินหน่อยสำหรับตัวผม คือ

> “เราทำอะไรก็ได้ตามใจเรา โดยที่ไม่ต้องคำนึงถึงเรื่องเงิน ได้ทำในสิ่งที่เรารักและสามารถเลี้ยงดูคนที่เรารัก”

![Photo by [Victor Rodriguez](https://unsplash.com/photos/pWOdBS_l9LQ?utm_source=unsplash&utm_medium=referral&utm_content=creditCopyText) on [Unsplash](https://unsplash.com/search/photos/freedom?utm_source=unsplash&utm_medium=referral&utm_content=creditCopyText)](./asset-2)

---

#### **จากประสบการณ์ ต้องประกอบขั้นตอนหลักๆ 5 ขั้น ผมย่อสุดๆหละ**

**ขั้นตอนแรก** เกิดจากการกระทำที่**สั่งการโดยสมอง**ก่อน ว่า

> “ต่อไปนี้ฉันอยากจะมีชีวิตที่ดีกว่านี้ “

ตามนิยามข้างบน ข้อนี้ไม่ได้เกิดขึ้นมาได้ง่ายๆ ส่วนใหญ่ 80% จะติดกับดักความสบายหรือลัดไปขั้นตอนสุดท้ายที่อยากสบายหละโดยที่ยังไม่ได้ลงมือทำขั้นตอนที่ผมจะบอกเลย บางคนเงินเดือนเยอะมากก็จะโดนกับดัก ไม่กล้าเสี่ยง ทำแบบนี้ไปก็สบายอยู่แล้ว ได้เงินเยอะด้วย แถมยังได้ทุกเดือน ไม่ทำอะไรเพิ่มแล้ว แต่ว่าวันนึงเรามาหยุดคิดเฮ้ยถ้าบริษัทเจ๊ง หรือเราหยุดทำหละ นี่มัน keyword ขายตรงนี่หว่า จริงๆมันถูกนะ ผมบอกเลยครับ

> คุณมีความสามารถมากกว่านั้น มากกว่าสิ่งที่คุณทำอยู่ทุกวันแต่คุณมองไม่เห็นมัน

ไม่ได้บอกให้ลาออกแต่หยุดคิดว่าเราทำได้แค่นี้จริงๆหรอ ถ้าไม่ใช่**เปลี่ยนมันซ่ะ**

![Photo by [Aziz Acharki](https://unsplash.com/photos/PUvPZckRnOg?utm_source=unsplash&utm_medium=referral&utm_content=creditCopyText) on [Unsplash](https://unsplash.com/search/photos/change?utm_source=unsplash&utm_medium=referral&utm_content=creditCopyText)](./asset-3)

---

ขั้นตอนที่สอง **รู้อะไรไม่สู้รู้งี้ เฮ้ย ไม่ใช่ๆ**

> รู้อะไรไม่สู้รู้จักใคร

เรื่องนี้ผมยกให้เป็นเรื่องสำคัญต่อจากข้อแรก ไม่ได้บอกให้ใช้เส้นสายนะ แต่ว่าการมี Connection สำคัญมากครับ จงสร้างมันครับ เริ่มจากคนรอบตัว Connection ในเรื่องที่เราไม่รู้เราจะเป็นคนที่รู้มัน Connection ในวงการที่เราเชี่ยวชาญเราจะเก่งแบบก้าวกระโดด สมัยผมเปิดบริษัทใหม่ๆผมตั้งเป้าหมายตัวเองเลยต้องรู้จักคนอย่างน้อยเดือนละ 2 คน ทุกวันนี้ผมก็ยังทำมันอยู่ ผมว่าการที่เรามีคนที่จริงใจซักคนนึงผมว่าดีนะ คุยกันได้ปรึกษากันได้ ไม่หวังประโยชน์กัน มันเหมือน

เรามีเงินคนละ 100 นำมารวมกันได้ 200 แยกคืนไปก็แบ่งได้คนละ 100

> แต่ถ้าเรามีโอกาสดีๆเรื่องราวดีๆประสบการณ์ คนละ 1 โอกาส นำมารวมกัน ผมว่าตอนแยกกันผมว่ามันเกิดโอกาสมากกว่า 2 นะ

![](./asset-4)

---

ขั้นตอนที่สาม **ทำตัวให้เชี่ยวชาญ เพื่อ**

> เล่นในเกมที่เราเป็นคนสร้างหรือเชี่ยวชาญเท่านั้น

สิ่งที่เราเชี่ยวชาญมันจะนำเราให้ไปสู่อิสรภาพทางการเงินได้ ห้ามทิ้งมันเด็ดขาด คุณที่แหละที่เป็นคนได้เปรียบสุดๆเลยหละคุณทำมันมานาน คุณอยู่กับมัน แต่มันต้องรวมกับข้อแรกและข้อที่ 2 นะ ที่คุณต้องพูดกับตัวเองว่าคุณต้องทำอะไรบางอย่างหละ บางคนเถียงว่าเฮ้ยโม้ป่าว

> ให้เราลองนึกภาพตามครับ ลองคิดดูว่าคิดว่าในอาชีพไหนรวยที่สุด คนก็จะตอบในสิ่งที่เค้าเจอมา หรือมุมอะไรก็แล้วแต่ แต่ผมเชื่อครับ คนที่รวยมาจากอาชีพอะไรก็ได้ที่สามารถคิดแบบข้อแรกได้ ที่บอกว่า “ต่อไปนี้ฉันอยากจะมีชีวิตที่ดีกว่านี้” หมอก็มีทั้งรวยและจนครับ โปรแกรมเมอร์ก็มีทั้งรวยและจน คนเก็บขยะขายก็มีทั้งรวยและจน ทุกอาชีพในโลกนี้มีคน รวย จน ประสบความสำเร็จ ล้มเหลว เพียงแต่ว่าคุณแค่เห็นไนด้านที่เค้าอยากจะให้เห็นเท่านั้นแหละ

**เพราะฉนั้นสร้างเกมของคุณขึ้นมาครับ**

![Photo by [JESHOOTS.COM](https://unsplash.com/photos/fzOITuS1DIQ?utm_source=unsplash&utm_medium=referral&utm_content=creditCopyText) on [Unsplash](https://unsplash.com/search/photos/game?utm_source=unsplash&utm_medium=referral&utm_content=creditCopyText)](./asset-5)

---

ขั้นตอนที่สี่ **ใช้กฏในเกมที่คุณสร้างมันสิ เอามาเติมแท้งน้ำคุณ**

> เติมแท้งน้ำของคุณเสมอ เพื่อคุณจะได้มีน้ำกินตลอดไป

คุณต้องใช้ความสามารถจากเกมที่คุณสร้างแล้วหละเมื่อถึงข้อนี้ แหงสิคุณสร้างเกมมาแล้ว ขั้นตอนนี้ไม่ยาก จินตนาการตามผมนะ โลกเรามันไม่สมดุล ทุกอย่างมันมีช่องโหว่ และเงินมันหล่นอยู่ตามพื้นเต็มไปหมด คุณต้องออกแบบเกมของคุณหละว่าจะเอาเงินมาเป็นของคุณแบบไหน ผมคิดว่ามันมีวิธีที่ผมคิดแบบเร็วๆประมาณนี้

> คุณเดินเก็บทีละใบตามถนนไปเรื่อยๆ

> คุณเดินเก็บเฉพาะแบงค์พัน

> คุณหาไม้กวาดหรือเครื่องดูดฝุ่นมาดูดมัน

> คุณป่าวประกาศว่าทุกคนๆๆๆๆๆๆ เก็บเงินมาให้ผมหน่อยสิ (ทำได้นะ มันเป็นเกมของคุณอย่าลืมสิ)

> จ้างคนมาเก็บเงินให้คุณ (ก็เกมของคุณอีกนั่นแหละ)

> ฆ่าทุกคนแล้วคุณเก็บเงินเองคนเดียวชิวๆ

> ชวนเพื่อนมาช่วยเก็บแล้วเอาเงินมาแบ่งกัน

ไม่มีผิดถูกหรอกครับ มันคือเกมของคุณ แต่สำคัญคือ คุณจะต้องเติมแท้งน้ำนะ น้ำประปา ถ้าวันนึงมันไม่มาคุณจะเอาอะไรกิน นี่แหละคือความไม่แน่นอนของการที่เรายัไม่มีอิสระจากการที่ “ยังไม่มีแท้งน้ำเป็นของตัวเอง” คุณต้องอาศัยน้ำปะปาไปเรื่อยๆ ไม่กล้ายกเลิกด้วยนะ เพราะเดี๋ยวคุณอดตาย

![Photo by [Imani](https://unsplash.com/photos/vDQ-e3RtaoE?utm_source=unsplash&utm_medium=referral&utm_content=creditCopyText) on [Unsplash](https://unsplash.com/search/photos/water-tank?utm_source=unsplash&utm_medium=referral&utm_content=creditCopyText)](./asset-6)

---

ข้อสุดท้าย ผมยกให้เป็นบิดาทางเรื่องนี้เลย

> วอร์เรน บัฟเฟตต์ กล่าวไว้ว่า ถ้าคุณยังไม่พบวิธีทำเงินในขณะหลับได้ คุณก็ต้องทำงานไปจนตาย

คำพูดนี้แม่มจริง 100% เลย จริงๆ วอร์เรน บัฟเฟตต์ ทำงานนะเค้าทำทุกวัน ผมว่าตอนนอนเค้ายังคิดเลย วางแผนจนจบในหัว แล้วออกมาเป็นเนื้องานเลยตอนเช้าด้วย มันคือทุกข้อแล้วมาจบที่ต้องเข้าเงื่อนไขข้อนี้ ไม่ใช่ว่าเค้านอน 24 ชั่วโมงนะหรือไม่ทำเลยนะ ผมก็สงสัยว่าเฮ้ยมันมีหรอว่ะแบบนี้ ไม่ทำงานหรือนอนหลับมันจะมีเงินเข้ามาได้ยังไง จริงๆรายละเอียดที่ผมไปแตกมาผมคิดว่า

> ในการทำงาน 1 ครั้งของคนที่มีครบทั้ง 4 ข้อด้านบน เค้าใช้เวลาไม่มาก แต่มันทำเงินได้มหาศาล เช่น การตัดสินใจเข้าซื้อหุ้น การตัดสินใจลงทุนต่างๆ การดีลธุรกิจ การขยายกิจการ หรือแม้กระทั่งการใช้ความสามารถคุณเองนี่แหละที่คุณสะสมมานานทำเงินให้คุณในเวลาสั้นๆ

ส่วนตัวผมเคยทำเงินได้ X00,000 ภายในเวลา 1–2 ชั่วโมงก็เคยเกิดขึ้นมาแล้ว ไม่ใช่การพนัน ไม่ใช่หุ้นด้วย เป็นความสามารถที่ผมใช้เวลาสร้างมันมาทั้งชีวิตนี่แหละ จนมันออกดอกออกผลมา

จนเค้าเอามาตีความว่านี่แหละ เพราะมันเยอะมากๆกว่าคนธรรมดาทั่วไปที่ทำงาน 24 ชั่วโมงเลยแหละ สำหรับเครื่องมือที่คุณถนัดนั้นคุณต้องหามันเอง

---

สุดท้ายผมคิดว่าบทความผมน่าจะเป็นประโยชน์แก้ผู้ที่ตามหามันอยู่ ผมขอให้อย่างน้อยผู้ที่พบเจอมันแล้วแบ่งปันให้กับคนที่ยังไม่ได้รับและสร้าง Connection ที่เป็นประโยชน์แก่คนที่ยังไม่พบมันต่อไปไว้เจอกันใหม่ครับ ^^

> Life is too short.

![ทางข้างหน้ามันอาจจะเป็นเหวลึก หรือเป็นทุ่งหญ้า ก็เป็นได้](./asset-7)

> แด่ผู้ที่เป็นกัลยาณมิตรทุกคนที่ช่วยเหลือผมมาตลอด

> — Palakorn Nakphong

[**Palakorn Nakphong**  
_Palakorn Nakphong is on Facebook. Join Facebook to connect with Palakorn Nakphong and others you may know. Facebook…_www.facebook.com](https://www.facebook.com/codingz "https://www.facebook.com/codingz")[](https://www.facebook.com/codingz)

ผมมันก็เป็นโปรแกรมเมอร์ธรรมดาคนนึง …
