---
title: "เมื่อโปรแกรมเมอร์สมัครงานครั้งแรก เลือกงานอย่างไร"
description: "ส่วนค่าจ้างนี่ คิดแบบเป็นรายวันเพราะเป็น Pasttime คือวันละ 500 บาท และต้องทำงานให้เสร็จ 1 แต้ม ถึงจะได้เงิน เริ่มงานวันแรก ผมไปทำงานแต่เช้า 7.30 เลยมั้งวันนั้น เพราะเค้าบอกว่าเริ่มงาน 8.00…"
date: "2014-02-09T00:00:00.000Z"
categories: 


published: true
canonical_link: http://codingz.org/%E0%B9%80%E0%B8%A1%E0%B8%B7%E0%B9%88%E0%B8%AD%E0%B9%82%E0%B8%9B%E0%B8%A3%E0%B9%81%E0%B8%81%E0%B8%A3%E0%B8%A1%E0%B9%80%E0%B8%A1%E0%B8%AD%E0%B8%A3%E0%B9%8C/
redirect_from:
  - /เมื่อโปรแกรมเมอร์เป็นลูกจ้างครั้งแรก-เลือกงานอย่างไร-c67ca83d5b8f
---

![](./asset-1.gif)

**งานครั้งแรก ตอน …สมัยเรียน**

ย้อนไป สมัยเรียนมหาวิทยาลัย ผมก็เป็นคนนึงที่เขียนโปรแกรมพอได้ แต่จะให้เขียนเป็นโปรเจคเลยหละยาก

เพราะอะไรรู้ไหมครับ เพราะผมไม่รู้จะไปเริ่มมันตรงไหน ตอนที่เรียนก็จับทางไม่ถูก งงไปหมด

ผมเลยคิดว่าจะไปหาที่เรียนพิเศษ ในการเขียนโปรแกรม แต่ตอนนั้นผมติดอยู่อย่างเดียวคือเงินไม่มี 555

จึงคิดจะหางานทำ เพื่อที่จะได้ไปเอาความรู้ที่ได้มาทำโปรเจคจบของผมเอง

จนผมได้รับ “โอกาส” เข้าไปทำงาน past time ที่บริษัทแห่งหนึ่ง โดยที่ผมก็วิ่งหาโอกาสทันที

**ได้งานสมใจ**

ส่วนค่าจ้างนี่ คิดแบบเป็นรายวันเพราะเป็น Pasttime คือวันละ 500 บาท และต้องทำงานให้เสร็จ 1 แต้ม ถึงจะได้เงิน

เดือนแรกผมได้เงินเดือน 3,000 บาท แบบเลือดตาแทบกระเด็น เพราะงานค่อนข้างยาก ถึงยากมาก

**ลักษณะงานหละเป็นอย่างไร**

เริ่มงานวันแรก ผมไปทำงานแต่เช้า 7.30 เลยมั้งวันนั้น เพราะเค้าบอกว่าเริ่มงาน 8.00 ก็ก็รีบแต่งตัวไป จนทุกวันๆผมเลยได้รับหน้าที่

เป็น “คนเปิด Office” ไปเลย ลักษณะงานที่เข้าไปทำจะเป็น Java Framework ซ่ะส่วนใหญ่ ไม่ว่าจะเป็น Struts 1 , Spring 2.5,

Database ที่เป็น Oracle , MS SQL ส่วนที่เป็นการแสดงผลก็ได้ลอง ExtJs ผมเล่นจนสนุกเลย

มีบางวันผมก็ตามพี่เค้าออกไปอมรมข้างนอกไปเป็นคนเสริพน้ำ แต่ผมก็แอบนั่งฟังและทำตามที่พี่เขาสอนไปด้วย เรียนฟรีสบายไปเลย

**ผมได้อะไรจากงานนี้**

– แน่นอนว่าผมได้ค่าตอบแทน ผมทำงานมาทั้งหมด 3 เดือน โดนที่ค่าตอบแทนทั้งหมด คือ 8,000 บาท (เดือนละประมาณ 2,666 บาทไทย)

– ผมเขียน Enterprise Java ได้ ไม่ว่าจะเป็น Spring, Struts, Hibernate หรือแม้กระทั้ง jQuery, ExtJs(โดย Sencha ซื้อไปแล้ว)

– ผมได้โปรไฟล์ มาจากที่นี่เยอะมาก สามารถเอาไปใช้สมัครงานต่อในอนาคตได้

– ผมได้โปรเจคจบผม 1 ชิ้น ที่เอาความรู้มาทำต่อที่บ้านจนได้โปรเจคที่เสร็จสมบูรณ์

**ผมเลือกงานนี้ทำไม**

ผมเลือกงานนี้ เพราะความรู้ที่ผมจะได้กับงาน ไม่ได้เลือกที่เงินเยอะ และผมทำแบบนี้ไปเรื่อยๆกับทุกบริษัทที่ผมทำมา

ผมมองหาบริษัทที่ให้ความรู้ก่อนเป็นอันดับแรก ไม่จำเป็นต้องเป็นการฝึกอบรม ขอให้เป็นเทคโนโลยีใหม่ๆผมก็พร้อมที่จะ

สนุกกับมันไปด้วยและสุดท้าย “กราฟของความรู้ และ กราฟของเงินเดือนจะมาตัดกันที่จุดๆนึงพอดี”

---

_Originally published at_ [_codingz.org_](http://codingz.org/%E0%B9%80%E0%B8%A1%E0%B8%B7%E0%B9%88%E0%B8%AD%E0%B9%82%E0%B8%9B%E0%B8%A3%E0%B9%81%E0%B8%81%E0%B8%A3%E0%B8%A1%E0%B9%80%E0%B8%A1%E0%B8%AD%E0%B8%A3%E0%B9%8C/) _on February 9, 2014._
