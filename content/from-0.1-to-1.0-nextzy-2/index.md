---
title: "From 0.1 To 1.0 Nextzy สาขาที่ 2 ณ เชียงใหม่ แบบถามมาตอบไป"
description: "From 0.1 To 1.0 Nextzy สาขาที่ 2 ณ เชียงใหม่ แบบถามมาตอบไป. สวัสดี ทุกท่าน วันนี้เมื่อปีที่แล้วผมมีความคิดที่อยากจะเปิดออฟฟิตสาขาที่ 2 ให้กับ Nextzy Technologies ทำไมผมถึงเลือกมาเปิดที่นี่."
date: "2017-10-13T11:09:30.472Z"
categories: 
  - Lifestyle

published: true
canonical_link: https://blog.nextzy.me/from-0-1-to-1-0-nextzy-%E0%B8%AA%E0%B8%B2%E0%B8%82%E0%B8%B2%E0%B8%97%E0%B8%B5%E0%B9%88-2-%E0%B8%93-%E0%B9%80%E0%B8%8A%E0%B8%B5%E0%B8%A2%E0%B8%87%E0%B9%83%E0%B8%AB%E0%B8%A1%E0%B9%88-%E0%B9%81%E0%B8%9A%E0%B8%9A%E0%B8%96%E0%B8%B2%E0%B8%A1%E0%B8%A1%E0%B8%B2%E0%B8%95%E0%B8%AD%E0%B8%9A%E0%B9%84%E0%B8%9B-9e47dbecdd50
redirect_from:
  - /from-0-1-to-1-0-nextzy-สาขาที่-2-ณ-เชียงใหม่-แบบถามมาตอบไป-9e47dbecdd50
---

สวัสดี ทุกท่าน วันนี้เมื่อปีที่แล้วผมมีความคิดที่อยากจะเปิดออฟฟิตสาขาที่ 2 ให้กับ Nextzy Technologies ทำไมผมถึงเลือกมาเปิดที่นี่

![ทริป ขึ้นไปนอนบนดอยของ Nextzy 2017](./asset-1.png)

Q: ก่อนแรกเท้าความก่อน ทำไมถึงต้องเปิดสาขาที่ 2 ?

A: เนื่องจากจำนวนคนเราเพิ่มปริมาณอย่างรวดเร็วทำให้เราไม่สามารถขยายอ๊อฟฟิตได้ทัน และค่าใช้จ่ายในการ renovate office ค่อนข้างสูง หากทำการย้ายที่ เพราะอ๊อฟฟิตที่เราอยู่ที่เก่าเรายังเช่ามาได้ไม่นานและลงทุนตกแต่งไปเยอะมาก ทำให้ไม่คุ้มทุนที่จะย้ายไปที่ใหม่ ง่ายๆว่ายังใช้ไม่คุ้ม

![5–5 rov @ Nextzy](./asset-2.png)

Q: เปิดสาขาใหม่แล้วจะรับงานจากที่ไหน ที่สาขาใหม่เลยไหม แล้วจะประสานงานกันยังไง

A: เราทำตัวเป็น Head Quarter ส่งงานจากสาขาหลักไปยังสาขารอง เราจะส่งงานจากกรุงเทพลงไปให้สาขาอื่นๆทำ ส่วนเรื่องการประสานงาน แต่ก่อนเปิดบริษัท พวกเราได้ Setup ระบบทุกอย่างให้อยู่บนออนไลน์ทั้งหมด ไม่ว่าจะเป็นการติดต่องาน ประชุมงาน หรือเอกสารและ Sourcecode ทุกอย่างอยู่บน ออนไลน์ทั้งหมด [นี่เลยเครื่องมือที่เราเลือกใช้](https://blog.nextzy.me/9-%E0%B9%80%E0%B8%84%E0%B8%A3%E0%B8%B7%E0%B9%88%E0%B8%AD%E0%B8%87%E0%B8%A1%E0%B8%B7%E0%B8%AD%E0%B8%97%E0%B8%B5%E0%B9%88-nextzy-%E0%B9%80%E0%B8%A3%E0%B8%B2%E0%B9%80%E0%B8%A5%E0%B8%B7%E0%B8%AD%E0%B8%81%E0%B9%83%E0%B8%8A%E0%B9%89%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B8%99%E0%B8%B1%E0%B9%88%E0%B8%87%E0%B8%97%E0%B8%B3%E0%B8%87%E0%B8%B2%E0%B8%99%E0%B8%97%E0%B8%B5%E0%B9%88%E0%B8%9A%E0%B9%89%E0%B8%B2%E0%B8%99-aa043915a635)

มีพี่ๆและเพื่อนๆมามายที่รู้จักกัน แนะนำผมอยู่นานให้มาเปิดบริษัทที่จังหวัดเค้าสิ มีทุกอย่างให้พร้อม ไม่ว่าจะเป็น ชลบุรี ขอนแก่น สุราษฎร์ธานี แต่ก็ยังไม่ได้ติดสินใจอะไร

![มากินกาแฟที่เชียงใหม่](./asset-3.png)

> **และแล้วผมก็ตัดสินใจ มาเปิดสาขาที่เชียงใหม่**

อ่าวเฮ้ย ทำไมไม่มีในลิสที่แนะนำข้างบนเลย ทำไมถึงได้มาเปิดเชียงใหม่ได้

เดี๋ยวผมจะบอกถึงปัจจัยที่มาเปิดเชียงใหม่ให้ฟัง

อย่างแรกคือจำนวนนักศึกษา จากสถิติปี 2553 จำนวนนักศึกษาในจังหวัดเชียงใหม่มีเยอะเป็นอันดับที่ 3 ของประเทศ ดังนี้

> **1 กรุงเทพมหานคร 836,568**

> **2 นนทบุรี 156,082**

> **3 เชียงใหม่ 89,728**

> **4 ปทุมธานี 83,834**

> **5 นครปฐม 68,656**

> **6 สงขลา 57,331**

และอีกทั้งจำนวนมหาวิทยาลัยยังเยอะติดอันดับของประเทศอีกเช่นกัน

ต่อมาคือ ในเรื่องการเดินทาง จังหวัดเชียงใหม่มีสนามบินที่อยู่ใกล้ตัวเมืองสามารถนั่งรถเข้ามาที่ตัวเมืองได้ไม่ถึง 10 นาที นั่นสิเพราะสนามบินมันอยู่ในตัวเมืองเลยแหละ ไม่ต้องรถติดกันมากกมาย

![ไปกลับได้เหมือนบ้านอยู่เชียงใหม่](./asset-4.png)

แถมค่าเดินทางถูกมาก ไปกลับสามารถทำราคาได้ไม่ถึง 1,500 ก็มีหากจองตั๋วในช่วงโปรโมชั่น และใช้เวลาเดินทางจากกรุงเทพ ไม่เกิน 2 ชั่วโมงเท่านั้น

ส่วนต่อมานั่นคืออสังหาริมทรัพย์และค่าครองชีพของที่นี่ นั้น ราคายังไม่แพง เมื่อเทียบกับจังหวัดอื่นๆ ทั้งๆที่จังหวัดนี้เป็นแหล่งท่องเที่ยวที่สำคัญ ของประเทศ

และปัจจัยสุดท้ายนั่นคือตัวผมเอง ก็จบมหาวิทยาลัยแม่โจ้ซึ่งอยู่ในจังหวัดเชียงใหม่อีกด้วย และมีความตั้งใจมาเปิดบริษัทในจังหวัดเชียงใหม่ เพื่อเป็นที่รองรับนักพัฒนาที่มีฝีมือแต่ไม่อยากไปทำงานกรุงเทพด้วย

Day One

![Liv@Nimman Condo](./asset-5.png)

เอาว่ะเข้ามาสำรวจเชียงใหม่ก่อน โดยเริ่มจากสถานที่สุดชิคย่านนิมมาน มาสอบถามอัตราค่าเช่า และ ลงพื้นที่ดูราคาคอนโด บ้านที่ดิน บริเวณนั้น เพื่อจะได้ประมาณงบประมาณในการเช่าอ๊อฟฟิตได้

มีแว๊ปหนึ่งมีความคิดว่า เฮ้ยไปเปิดอ๊อฟฟิตบนดอยแม่มเลย แนวดี ให้สวัสดิการทำบ้านอยู่ในอ๊อฟฟิตเลย กินอยู่นอนดอย ชิวๆยาวไป

![ไปดูราคาที่ดิน หมู่บ้านจาโบ](./asset-6.png)

หรือว่าเชียงใหม่มันยังไม่ชิคพอแว๊นต่อไปหาที่ปาย แม่ฮ่องสอน ปรากฏว่าที่ดินแม่มแพงมากครับ แพงกว่าเชียงใหม่อีก เหตุเพราะต่างชาติและนายทุนไปซื้อไว้ เปลี่ยนมือไปกันไวมากทำให้ที่ดินราคาพุงไปไกลเลย

![จอดเช็คอิน ก่อนไปปาย](./asset-7.png)

มาๆต่อตอนนี้ก็วนๆหา ยังหาไม่ได้ เลยวุ้ย เนื่องจากเราเรื่องมาก 555 เพราะเราอยากได้บรรยากาศอ๊อฟฟิตแบบร้านกาแฟ และอยากให้บรรยากาศมันชิวที่สุดเท่าที่จะเป็นไปได้

สุดท้ายได้หุ้นส่วนมาช่วยหา เลยได้อ๊อฟฟิตเรียบร้อย อยู่ในย่านศิริมังคลาจารย์เลย และมีบรรยากาศอย่างที่อยากได้ นั่นคืออ๊อฟฟิตมันอยู่ในร้านกาแฟเลย

![Day 1 มีทีมงานใหม่ 3 คน](./asset-8.png)

ห้องยังไม่ได้ตกแต่งยืมเก้าอี้ของร้านมาใช้ชั่วคราวก่อน รอโต๊ะเก้าอี้ที่สั่งมาส่ง

![บรรยากาศภายนอก](./asset-9.png)

มองออกไปเป็นร้านกาแฟ และสามารถออกไปนั่งทำงานข้างนอกได้ ชิวๆ มีเพลงจากร้านกาแฟให้ฟังตลอดทั้งวัน

มุมนั่งเล่นก็มาเพิ่ม เอาไว้เล่นบอร์ดเกม พร้อมบอร์ดเกมที่สั่งมาใหม่สดๆร้อนๆ

![บอร์ดเกม](./asset-10.png)

และทีวีเพื่อที่เอาไว้ประชุมกับทางสาขากรุงเทพ

![แต่เอามาเล่นเกมซ่ะงั้น](./asset-11.png)

เป็นการจัด Meetup ที่เชียงใหม่ครั้งแรกๆ ที่คนล้น ร้านกาแฟแทบระเบิดออกมา

![50 คน +](./asset-12.png)

เมื่อผ่านไปเพียง 4 เดือนที่นั่งไม่พอ เพราะบริษัทขยายตัว 2 เท่าทำให้เราต้องเช่าที่เพิ่ม แต่ไม่เป็นไร เราคิดการไว้แล้ว ทำการเช่าเพิ่มและทุบกำแพงข้างๆออก

![](./asset-13.png)

พื้นที่ใหม่ กว้างแบบกว้างมาก

![](./asset-14.png)

ทำสุกี้กินนั่งล้อมวงกันสบายๆ

![](./asset-15.png)

อีกฝั่งก็จะเป็นห้องประชุม ที่เอาไว้ต้อนรับ ทุกท่านจากทั่วทุกมุมของเชียงใหม่

![นักศึกษามาฟังการบรรยาย](./asset-16.png)

สุดท้ายนี้ สิ่งของอุปกรณ์สถานที่ อ๊อฟฟิตมันไม่ใช่สิ่งที่สำคัญที่สุด แต่ความเอื้อเฟื้อแบ่งปันทัศนคติที่ดีของทุกคนต่างหากที่ทำให้ อ๊อฟฟิตนั้นเป็น อ๊อฟฟิตที่น่าอยู่ และมันจะพาทุกคนไปสู่ความสำเร็จ

> ไม่จำเป็นต้องมีอ๊อฟฟิตหรูๆห้าดาว

> ไม่จำเป็นต้องมีอุปกรณ์และ Server ขั้นเทพมากมาย

> ไม่จำเป็นต้องมีเมาส์และคีบอร์ดขั้นเทพ

สิ่งที่บริษัทยึดถือมาตลอดคือทุกคนที่เข้ามาอยู่ที่นี่จะต้องมีทัศนคติที่ดี และอยากที่จะเก่งขึ้นอยู่ตลอดเวลา ไม่ใช่ลงเรือมาเพื่อที่จะเป็นเพียงลูกเรือ ลอยอยู่ในทะเลไปวันๆ

> **แต่สิ่งที่ทุกคนเป็นวันนี้ พวกเราคือโจรสลัด พวกเค้าจะดูแลตัวเอง ออกล่าด้วยตัวเอง เก่งขึ้น และรักพวกพ้อง**

ตอนนี้เกือบจะครบ 1 ปีพวกเรามีความยินดี อย่างยิ่ง สำหรับ Freelance Developer ในเชียงใหม่ ที่ไม่มีที่นั่งทำงาน หรือท่านอื่นๆที่สนใจมาเยี่ยมบริษัท เรา สามารถเข้ามาเยี่ยมหรือมานั่งทำงานกันได้ตามแผนที่ด้านล่าง

นี่เลย

[**Nextzy Technologies Chiang Mai**  
_Nextzy Technologies Chiang Mai, Chiang Mai, Thailand. 55 likes · 190 were here. Software Company_www.facebook.com](https://www.facebook.com/pages/Nextzy-Technologies-Chiang-Mai/220983345026521 "https://www.facebook.com/pages/Nextzy-Technologies-Chiang-Mai/220983345026521")[](https://www.facebook.com/pages/Nextzy-Technologies-Chiang-Mai/220983345026521)

แล้วพบกัน
