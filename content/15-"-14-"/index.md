---
title: "โหมดแนะนำตัวเอง พรุ่งนี้วันที่ 15 “คนโสดอย่างเราจะเอาวันที่ 14 ไปทำไมกัน”"
description: "สวัสดีครับผม นิว ครับ เพิ่งมาเริ่มเขียนบทความนี้ตอน 11:00 ไม่รู้จะเขียนจบทันไหม ก่อนหน้านั้นโดนเอาคอมพิวเตอร์ไปเป็นเครื่องเปิดคาราโอเกะ เลยไม่ได้เข้ยนต่อซักที…"
date: "2017-02-14T16:18:47.112Z"
categories: 
  - Me
  - Codingz
  - Valentines Day

published: true
canonical_link: https://medium.com/@codingz/about-me-af9b983651b9
redirect_from:
  - /about-me-af9b983651b9
---

![](./asset-1.png)

สวัสดีครับผม นิว ครับ เพิ่งมาเริ่มเขียนบทความนี้ตอน 11:00 ไม่รู้จะเขียนจบทันไหม ก่อนหน้านั้นโดนเอาคอมพิวเตอร์ไปเป็นเครื่องเปิดคาราโอเกะ เลยไม่ได้เข้ยนต่อซักที เริ่มยาวเฮ้ยมาเข้าเรื่องของผมกันเลยดีกว่า

บทความนี้จะขอแนะนำตัวผมเอง ว่าผมเป็นคนแบบไหน มีความสามารถอะไร ไม่มีความสามารถอะไร ชอบอะไรไม่ชอบอะไร เผื่อจะได้ดึงดูดคนที่ชอบเหมือนๆกันและคนที่ไม่ชอบเหมือนๆกัน มารู้จักกัน

---

น่านดิ ผมเป็นคนแบบไหน ~~~~~

> เริ่ม!!! พื้นเพ

-   ชื่อ นิว ตอนนี้อายุ 29 ปี โดยสมบูณ์ บวชเรียบร้อย กรา๊ากก
-   จบวิทยาการคอมพิวเตอร์ แน่นอนเขียนโปรแกรมได้ เพราะจบสายตรงและชอบเขียนโปรแกรม อย่างที่ชอบบ้านเรียกว่าโปรแกรมเมอร์นี่แหละจ้าาาา
-   ภาษา ฟังได้ คือ ไทย อังกฤษ เหนือ อีสาน อู้เมืองได้เล็กน้อย
-   เป็นต่างจังหวัด เรียนที่จังหวัดเชียงใหม่ ทำงานที่กรุงเทพ แต่เป็นคนจังหวัดกำแพงเพชร (มีแต่คนบอกเหมือนเป็นคนเชียงใหม่)
-   เป็นลูกคนเดียวนะฮ่ะ

---

![](./asset-2.png)

มาถึงความสามารถกันบ้าง แบ่งหละกัน ว่าความสามารถที่คิดว่าเอาไว้ทำประโยชน์ได้ กับ ทำประโยชน์ไม่ได้ 555

**เอาความสามารถที่ทำประโยชน์ได้ก่อนหละกัน**

-   เขียนโปรแกรม (แน่นอนเพราะมันเป็นอาชีพ)
-   สกิลในการพูดคุย (เมื่อก่อนไม่มีสกิลนี้ แต่ได้มาจากการฝึกฝน ใช้เวลาประมาณ 10 ปีได้)
-   สามารถซ่อมมือถือได้ เพราะพอมีความรู้บ้าง เมื่อก่อนเคยซ่อม Nokia 3310 ตอนนี้ถ้ามีอุปรณ์ก็คิดว่าอ่านคู่มือนิดหน่อยก็ได้
-   ประกอบ PC ได้ เคยได้เป็นตัวแทนเข้าร่วมแข่งประกอบคอม ใครเร็วสุดชนะ ด้วย
-   ซ่อมคอมได้ (เคยเปิดร้านซ่อมคอม)
-   ซ่อมมอเตอร์ไซต์ เชื่อมอ๊อก ได้ (บ้านเป็นร้านซ่อมมอเตอร์ไซต์ เชื่อมเหล็ก) อย่างน้อยปะยางได้ชัวร์ อื่นๆมั่วเอา
-   เป็นคนที่อ่านหนังสือได้เร็วพอสมควร อันนี้คิดว่าน่าจะต่อยอดมันได้ คือเอสความเร็วเพื่ออ่านได้หลายๆเรื่อง (ฝึกตอนสมัยทำงาน เพราะเป็คนอ่านหนังสือช้าทีแรก)

> **หมดหละ ความสามารถที่ทำประโยชน์ กร๊ากกก**

**ความสามารถที่ _ไม่_ ทำประโยชน์**

-   สามารถหายใจต่อเนื่องได้ 29 ปีโดยไม่หยุด
-   สามารถกินข้าวโดยที่ไม่ไม่ต้องอาบน้ำได้
-   เวลาเล่นสงกรานต์ สามารถ เล่นสงกรานต์ได้โดยที่ไม่มีใครไปด้วย
-   ดูหนังคนเดียว
-   กินข้าวคนเดียว
-   ไปเที่ยวคนเดียว
-   นอนหน้าหนาวคนเดียว
-   มีอีกเยอะมาก

![Alone Mode](./asset-3.png)

แล้ววววมาต่อที่งานอดิเรกหน่อยดี้ วันๆทำอะไรนอกจากนอนหนาวคนเดียวแล้วเนี่ย

> เห็นแบบนี้งานอดิเรกผมก็เยอะนะฮ่ะ อย่าเรียกว่าอดิเรกเพราะผมจริงจังทุกเรื่อง !!

-   เล่นกีต้า ฝึกเล่น ตั้งแต่สมัยมัธยม จากเล่นไม่เป็นเลย จนเคยไปเล่นต่อหน้าเพื่อนๆ ตอนมัธยม ไม่ถึงกะ Full เคยโฟ๊กซอง
-   เล่นปิงปอง เป็นกีฬาที่ชอบมากเหมือนกัน เพราะ ชอบ Concept ที่ว่า เราต้องไวเร็ว มีกึ๋น ถึงจะชนะ ไม่ใช่แค่เก่งอย่างเดียว โดดเรียนมาเล่นจะได้เป็นตัวแทนในการแข่งกีฬาสีในช่วงมัธยม
-   ขับมอเตอร์ไซต์เล่น แต่ไม่แว๊นนะ เป็นคนชอบความเร็ว ขับเล่นตอนกลางคืนมันคิดอะไรได้เยอะดี
-   ร้อง Rap และคิดเนื้อร้อง เป็นสกิลที่ฝึกมาเหมือนกัน ชอบร้องเพราะมันเท่ดี คิดคำในเวลาที่จำกัดมันสนุกดี
-   ร้องเพลง ฮาๆตามงานวงเหล้าเพื่อนต่างๆ เล่นไปด้วยร้องไปด้วย
-   เล่นตลก กะชอบปล่อยมุก ฮาไม่ฮา ค่อยว่ากัน แต่พยายามจะไม่เล่นแบบถี่ๆนะ เดี๋ยวไม่มุกไม่ขลัง เก็บไว้เล่นหลายๆที

![](./asset-4.png)

**แล้ว Lifestyle ผมหละเป็นคนแบบไหน**

-   ผมเป็นคนเคารพต่อเวลาตัวเองและคนอื่นๆมาก ถ้าไม่จำเป็นจะไม่รบกวนเวลาคนอื่นมากเกินไป
-   เป็นคนที่คุยกันง่ายๆ มีปัญหาอะไร ให้บอกก่อนหรือคุยกับผม ผมคิดว่ามีคำตอบและทางออกดีๆให้แน่นอน ไม่ใช่คนที่เคี่ยว หรือ อีโก้สูงแต่อย่างใด
-   นอนไม่เป็นเวลา เนื่องจากผมทำงานไอทีที่ระบบมันต้องพร้อมอยู่ตลอด 24 ชั่วโมง ผมเองก็ต้องพร้อมตลอด 24 ชั่วโมง สามารถนอนสะสมได้ ไม่จำเป็นต้องนอนรวดเดียว
-   เป็นคนรักพี่รักน้องและรักครอบครัวเป็นอย่างมาก แต่คิดว่าทุกคนก็น่าจะเป็นนะ ประมาณว่าผมยอมที่จะไม่มีเพื่อให้ครอบครัวได้มีเลยก็ว่าได้

จริงๆต้องควรจบนานแล้ว มาถึงตอนนี้ถ้ายังอ่านมาถึงนี่ก็ขอบคุณมากเน้อครับ 555

มาพุดถึงความถนัดเลยหละกัน เอาจริง

> ผมนี่ไม่ถนัดและไม่เก่งอะไรเลย ที่พูดมาข้างบน

### ที่เก่งมากที่สุดคือรักคุณครับ สวัสดีวันวาเลนไทน์ครับ

![](./asset-5.png)

ลืมบอกว่าสิ่งที่ผมชอบมาที่สุดก็คือคุณนะครับ คุณผู้หญิงงงงงง
