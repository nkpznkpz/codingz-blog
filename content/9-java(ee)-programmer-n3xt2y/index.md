---
title: "9 อย่างที่ Java(EE) Programmer ควรรู้ ฉบับ N3XT2Y"
description: "ตอนนี้ปัญหาที่ยิ่งใหญ่ที่บริษัทต่างๆกำลังประสบอยู่ก็คือ โปรแกรมเมอร์นั้นขาดหนัก และ Java Programmer ก็ขาดเยอะมากว่าตำแหน่งอื่นๆ จริงๆบัณฑิตใหม่ๆก็จบมาทุกปีแหละครับ แต่บ้างทีก็ไปหัด…"
date: "2016-02-11T06:20:06.000Z"
categories: 
  - Java
  - Nextzy

published: true
canonical_link: https://blog.nextzy.me/9-%E0%B8%AD%E0%B8%A2%E0%B9%88%E0%B8%B2%E0%B8%87%E0%B8%97%E0%B8%B5%E0%B9%88-java-ee-programmer-%E0%B8%84%E0%B8%A7%E0%B8%A3%E0%B8%A3%E0%B8%B9%E0%B9%89-%E0%B8%89%E0%B8%9A%E0%B8%B1%E0%B8%9A-n3xt2y-f59fedb86d0
redirect_from:
  - /9-อย่างที่-java-ee-programmer-ควรรู้-ฉบับ-n3xt2y-f59fedb86d0
---

![](./asset-1.jpeg)

ตอนนี้ปัญหาที่ยิ่งใหญ่ที่บริษัทต่างๆกำลังประสบอยู่ก็คือ โปรแกรมเมอร์นั้นขาดหนัก และ Java Programmer ก็ขาดเยอะมากว่าตำแหน่งอื่นๆ จริงๆบัณฑิตใหม่ๆก็จบมาทุกปีแหละครับ แต่บ้างทีก็ไปหัด สกิลบางอย่างที่ไม่ได้ก่อให้เกิดประโยชน์ในสายงาน หรือบางคนยังไม่รู้ว่าควรที่จะศึกษาอะไร ทางเราเลย จัดเต็มความเกรียน…. ความกาม… เฮ้ยความรู้!! เฮ้ย!! ถูกแล้ว มาดูกันเลยครับ

### 1\. ต้องรู้จัก ภาษา Java

![](./asset-2.png)

เออนั่นดิครับ จะให้ไปรู้จัก .NET ก็ใช่เรื่อง ก็เขียนกันอยู่ทุกวันทำไมจะไม่รู้ แต่จริงๆน้อยคนที่จะรู้ Core Java Concept ซึ่งที่ควรศึกษามีดังนี้

-   Class declaration rules
-   Access Modifiers (ใช้ให้ถูก)
-   final static abstract synchronize (อย่าไปประกาศมั่วจน Memory Leak)
-   Interface and abstract classes (ใครไม่เคยเขียนตัวนี้ก็ไปศึกษามา)
-   HashCode and Equals methods Contract
-   Immutable Classes String, Wrapper classes (ประโยชน์เยอะมาก และยังทำให้โค๊ดอ่านง่ายด้วย)
-   Collection API java.util package (รู้จักให้ครบแล้วจะรู้ว่ามันดีจริง อย่าไปรู้แค่ List กับ Map)
-   Supportive interface Comparable Comparator Runnable Callable
-   Serializable (นี่ก็ของดีที่ Java เค้าสร้างไว้ให้)
-   Naming Conventions (บางคนตั้งชื่อตัวแปรขึ้นต้นเป็นตัวใหญ่เล้กมั่วไปหมด, ค่าคงที่ตัวเล็กซึ่งมันจะทำให้เราดูไม่โปรเอาเสียเลย)
-   Java is call by Value not call by reference (บัคส่วนใหญ่ที่หาไม่เจอก็เพราะ ไม่เข้าใจไอ้นี่)
-   JVM, JRE, JDK(รู้ให้ลึก มันคืออะไร เพราะเวลา Server มีปัญหามันก็วนๆอยู่กะตัวนี้ด้วย) Class Loader, Java Memory Model, Concurrent Package, ExecutorFramework.(ต่อจากตัวบนนี่แหละ)
-   java.io package (ผมนี่โครตเกลียด JavaIO เลย แต่จะบอกไว้อย่างว่าใช้ตัวนี้คล่องๆไปอวดชาวบ้านได้สบาย เพราะงาน Enterprise ใช้พวกนี้เยอะ ไม่รู้มันจะ Read/Write อะไรนักหนา)

### 2\. OO:P

![](./asset-3.png)

เอาจริงๆสมัยผมทำงานแรกๆผมก็ไม่รู้ครับ มันจะ New Object ทำไม ทำไมต้องสร้าง Method มันขึ้นมาเรียก ทำไมไม่เรียกตรงๆ

ผมแนะนำให้อ่านแค่ Concept หลักๆก่อน ไปรู้ให้ได้ว่ามันเอาไว้ใช้ทำอะไรและมีประโยชน์อย่างไร ตามนี้

-   Objects and Classes
-   Dynamic dispatch/message passing
-   Encapsulation
-   Composition, inheritance, and delegation
-   Polymorphism
-   Open recursion

### 3\. ต้องรู้จักเขียนแบบ Distributed Application

![](./asset-4.jpg)

แปลเป็นไทย คือ การเขียนโค็ดแบบ(บัค)กระจาย 555 มันคือการเขียนแบบหลายๆโหนดๆ ให้เราลองจินตนาการว่ามันมีหลายๆเครื่องถึงแม้ส่วนใหญ่ เค้าก็เขียนกันอยู่เครื่องเดียวทั้งก็เถอะทั้ง Database Server, Service Server หละ Web Server

ทาง Java ก็เตรียมตัว Package ไว้ใช้เป็นมาตรฐาน ตามนี้ มี third party ที่นิยมใช้ด้วย

-   Sockets (ชื่อเท่ ในเน็ทคนอธิบายเยอะมาก)
-   RMI (ถ้ามันอยู่คนละ JVM ต้องใช้หละตัวนี้ ไปศึกษามาครับ)
-   Interface APIs — JMS, JDBC(JDBC น่าจะรู้กันอยู่หละ แต่ JMS ก็ควรรู้นะว่าเวลามันส่งข้ามเครื่องกันเค้าทำกันอย่างไร)
-   ORMs — EJB ( Session Beans , Entity beans, MDB’s) เก่าแก่อ้วนๆ Bank ชอบใช้, Hibernate(จริงๆตัวนี้ก็ควรรู้)

### 4\. เอา Java นั้นมาเขียนเว็บได้

![](./asset-5.jpg)

ถ้าเขียน Java แล้วไม่เขียนเว็บเขียนแต่ App อย่างเดียว แนะนำไปเขียน .NET ดีกว่าครับ หน้าตาสวยกว่าง่ายกว่า Java เยอะ จริงๆ เหตุผลเดี๋ยวผมจะบอกตอนท้ายว่าเพราะอะไรที่ต้องมาเขียนเว็บ

สกิลเว็บที่ควรรู้ จริงๆถ้ารู้ครบจะดีมาก

-   JSP (เป็น Java ที่เป็น Scriptes )
-   Servlets / filters / Interceptors (ใช้ให้ถูกมันจะช่วยลดโค๊ดเราเป็นอย่างมาก)
-   JNDI (ส่วนมากตัวนี้จะเอาไว้ไปดึง Datasource ใน Web Server มาใช้)
-   Architectures — n Tier, MVC (จริงๆรู้แค่ MVC ก็รอดแล้ว)
-   Web Frameworks like Struts / Spring (เขียน Java Web ไม่เคยใช้ 2 ตัวนี้อาจจะเป็นบาปได้)
-   Service Oriented Architecture / Web Services ( ถ้าเป็น SOA developers ก็ควรรู้, Web Service ต้องรู้ให้ครบทั้ง REST, SOAP)
-   Web Technologies like HTML, CSS, Javascript and JQuery (ขอแค่ jQuery ตัวเดียวพอ เดี๋ยวถ้าในบริษัทเป็นตัวอื่นค่อยไปมั่วเอา เอา jQuery เป็นพื้นฐานไว้)
-   Markup Languages like XML and JSON. (ถ้าจะเอาให้ถึงขั้นบรรลุโสดาบัน ต้องเขียน Schema XML ขึ้นมาเองได้)

### 5\. รู้จัก Database

![](./asset-6.jpg)

เคยบ้าอยู่พักนึงไปนั่งท่องพวกคำสั่งพิเศษใน Oracle, SQL Server พวก Check If อะไรของพวกมัน จริงๆมันไม่จำเป็นเลยเดียวมาเปิด Doc เอาก็ได้

เรารู้แค่ พื้นฐานที่ผมจะบอกนี้ก็พอแล้ว ตามข้างล่าง

-   Database Drivers
-   Normalization / Denormalization
-   SQL Queries — Inner Outer Joins, Group By , Having
-   Stored Procedures
-   Triggers
-   Cursors
-   #จบข่าว

### 6\. ไม่จำเป็นต้องไปศึกษา Java App ถ้าไม่ได้ใช้

![](./asset-7.png)

มันล้าหลังไปไกลแล้ว เหอะๆ ไม่ว่าจะเป็น Applet, Swing, SWT, AWT โถบางคนยังกล้าใส่มาใน Resume นะ เขียนแล้วมันเท่หรือไงไม่รู้ สำหรับผมนั้น ไม่ได้นำมาพิจารณาเลย บางครั้ง ติดลบด้วยซ้ำถ้าไม่มีสกิลด้านอื่นๆมาเสริม~

### 7\. คุยและสื่อสารกับทีมได้

![](./asset-8.jpg)

วิธีการที่ผมใช้ในการฝึกทางด้านนี้ก็คือ พูดคุยเยอะๆในสิ่งที่เราชอบ **คุยเรื่อยๆยิ่งที่เป็นเพศตรงข้ามด้วยยิ่งดีเพราะเราจะได้ประโยชน์ถึง 2 ต่อ 555** ผมจะตั้งเป้าเอาไว้ว่าใน 1 เดือนต้องรู้จักคนเดือนละ 2 คน ฝึกนำเสนอเยอะๆ ถ้าบริษัทให้โอกาสเราก็ควรคว้าโอกาสไว้ ฝึกไปเรื่อยๆแล้วเราจะคุยกับคนอื่นรู้เรื่องเอง

### 8\. เป็นคนตลก

![](./asset-9.jpg)

บางทีการเป็น Java Programmer มันเป็นอะไรที่ยากที่คนอื่นจะเข้าถึง บางครั้งไอ้ตัวเราเองจะไปคุยก็ไม่รู้รู้เรื่องโลกภายนอกเค้า จะไปคุยกะสาวๆ ยังไม่รู้จะคุยอะไร น้องๆวันนี้พี่ประกาศตัวแปรสนุกมาเลย แม่มอัลกอนี้มันสุดๆ เหนื่อยมาก Web Service มันยิงไม่ได้ พี่หละอยากไปกินข้าว

> _วันนี้น้องว่างไหม หลังกันข้าวเสร็จพี่จะพาน้องไป Debug กัน_

ฝึกหามุกตลกๆมาเล่นทุกวัน ก็เพื่อนๆดูก่อนก็ได้ ตลกวันละนิด ชีวิตจะไม่มีบัค อย่างของเราพอถึงตอน 17.00 ทุกคนจะเริ่มยิ่งมุกกันหละ ต้องเตรียมหาเกาะกำบังกันให้ดี ไม่งั้น อาจจะฮา หรือ น้ำตาซึมเพราะมันแป๊กก็ได้

### 9\. ต้องเป็นคนเรียนรู้อยู่ตลอดเวลา

![](./asset-10.jpg)

อันนี้ไม่จำเป็นต้องเป็น Java Programmer ทุกคนทุกสายอาชีพก็ควรมีข้อนี้ ตอนนี้เทคโนโลยีก็เกิดใหม่ทุกวัน แต่สิ่งที่เราควรโฟกัส มันก็คือสิ่งที่เราต่อยอดจากสิ่งที่มีอยู่ได้ ผมยกตัวอย่างตัวผม เขียน Java Web ผมก็สามารถไปเริ่มเรียน Android ได้ โดยอ่านเพียงแค่บางส่วน หรือผมก็สามารถไปต่อยอดโดยการเขียน MEAN เพราะผมมีพื้นฐาน Javascript และ Web ถ้าอยู่ในระดับดี การต่อยอดก็จะทำได้ไม่ยาก

แต่ตัวอย่างที่มันยากๆก็มี เช่น เป็นโปรแกรมเมอร์ เดี๋ยวเดือนหน้าจะไปเปิดร้านกาแฟว่ะ หรือ ไปทำสวนแระ

สุดท้ายก็ขอฝากคำคมนี้ไว้

> _เป็นโปรแกรมเมอร์มันเลิกไม่ได้ มันเป็นไปตลอดชีวิต…_

ส่วนคนที่เลิกหนะหรอ เค้ายังไม่ได้ถูกเรียกว่าโปรแกรมเมอร์ บายครับ ^^

---

_Originally published at_ [_blog.nextzy.me_](https://blog.nextzy.me/9-things-every-java-programmer-should-know/) _on February 11, 2016._
